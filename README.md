Локализация на български език за Kindle 4 и 5 (без сензорен екран) 
==================================================================

Тази модификация за електронните книги Kindle 4 и 5 добавя български език за потребителския интерфейс. Това позволява устройството да се използва с лекота от потребители с ограничено владеене на чужди езици.

![Потребителски интерфейс на български език](https://raw.githubusercontent.com/kaloyan-raev/kindle-nt-l10n-bg/gh-pages/images/gui-bg.gif)
<br><br>
![Виртуална клавиатура на кирилица](https://raw.githubusercontent.com/kaloyan-raev/kindle-nt-l10n-bg/gh-pages/images/keyboard-bg.gif)

Функционалност
==============

Към момента е предоставена следната функционалност:
* пълен превод на потребителския интерфейс на български език;
* виртуалната клавиатура позволява въвеждането на букви на кирилица;
* 24-часов формат на часовника;
* броят на редовете на прозореца на речника, който се появява в режим на четене, е увеличен от 3 на 7;
* повече възможности за промяна на размера на шрифта, отстъпа на книгите в режим на четене и др. Вижте секция [Настройки](https://github.com/kaloyan-raev/kindle-nt-l10n-bg/blob/master/README.md#Настройки) за подробности.

В следващите версии може да се очаква:
* превод на "Ръководството на потребителя" на български език.

В случай, че намерите неточност в превода, имате идея как да се подобри или при друг проблем, моля [отворете проблем](https://github.com/kaloyan-raev/kindle-nt-l10n-bg/issues/new) към проекта.

Инсталация
==========

За разлика от други устройства, Kindle е от затворен тип и е предвидено софтуерът му да се обновява и надгражда единствено от Amazon. За щастие е открит начин да се заобиколи тази забрана. За целта е необходимо устройството да се отключи (jailbreak), което отваря вратата към инсталиране на допълнителни модификации.

Пълната процедура по отключване e описана на български език в статията "[Отключване (jailbreak) на Kindle 4 и 5](https://hitrini.blogspot.bg/2017/03/jailbreak-kindle-4-5.html)".

След като устройството е отключено, може да пристъпите към инсталирането на локализацията.

1. Използвайте компютър, за да свалите файла _update_loc_bg_1.0_k4x_install.bin_ от [последната версия](https://github.com/kaloyan-raev/kindle-nt-l10n-bg/releases/latest) на локализацията.
1. Свържете Kindle към компютъра чрез USB кабела. Изчакайте Kindle да се разпознае като USB диск на компютъра.
1. Копирайте файла в _update_loc_bg_1.0_k4x_install.bin_ в главната папка на Kindle.
1. Извадете Kindle като USB диск от компютъра, т.нар. "safe remove".
1. Извадете USB кабела от Kindle. Изчакайте Kindle да премине в нормален режим на работа.
1. Обновете Kindle: _Menu -> Settings -> Menu -> Update Your Kindle_.
1. Изчакайте около една минута. Устройството ще се рестартира. Потребителският интерфейс ще превключи автоматично на български език.

Горните стъпки могат да се използват и за инсталиране на по-нова версия на локализацията.

В случай на затруднения, моля [отворете проблем](https://github.com/kaloyan-raev/kindle-nt-l10n-bg/issues/new) към проекта.

Премахване
==========

Процедурата по премахване на локализацията е подобна на тази за инсталация. Разликата е, че се използва файла _update_loc_bg_1.0_k4x_uninstall.bin_.

1. Използвайте компютър, за да свалите файла _update_loc_bg_1.0_k4x_uninstall.bin_ от същата [версия](https://github.com/kaloyan-raev/kindle-nt-l10n-bg/releases) на локализацията, която сте инсталирали.
1. Свържете Kindle към компютъра чрез USB кабела. Изчакайте Kindle да се разпознае като USB диск на компютъра.
1. Копирайте файла в _update_loc_bg_1.0_k4x_uninstall.bin_ в главната папка на Kindle.
1. Извадете Kindle като USB диск от компютъра, т.нар. "safe remove".
1. Извадете USB кабела от Kindle. Изчакайте Kindle да премине в нормален режим на работа.
1. Обновете Kindle: _Menu -> Settings -> Menu -> Update Your Kindle_.
1. Изчакайте около една минута. Устройството ще се рестартира. Потребителският интерфейс ще превключи автоматично на английски език.

Настройки
=========

Част от функционалността на локализацията е постигната чрез включването на модифицикацията [FontFix](https://www.mobileread.com/forums/showthread.php?p=2551526#post2551526). Последната позволява следните настройки, които могат да се конфигурират във файла _system/fontfix.pref_, когато свържете Kindle към компютър в режим на USB диск:

* FONT_SIZES позволява да изброите размерите на шрифта, които ще са налични в менюто "Размер на шрифта" на Kindle. Изброените стойности трябва да са от 10 до 100, във възходящ ред, разделени със запетая, без интервали между отделните стойности. Не се препоръчва да се изброяват прекалено много стойности, за да не излизат извън екрана. Пример: ```FONT_SIZES=20,21,22,23,24,25,26,27,28,29,30,31,32,33,34,35,36```
* FONT_LETTER позволява да изберете буквата от азбуката, която се показва, за да се онагледи размера на шрифта. Позволени са само латински букви. Пример: ```FONT_LETTER=A```
* MOBI_TOP_MARGIN позволява да настроите размера на вертикалния отстъп при четене на книги във формат MOBI и AZW. Може да зададете стойност от 0 до 30. Пример: ```MOBI_TOP_MARGIN=20```
* MOBI_HORIZONTAL_MARGINS позволява да настроите размера на хоризонталния отстъп при четене на книги във формат MOBI и AZW. Kindle има три режима на отстъп, представени като "Думи на ред" в менюто "Размер на шрифта", съответно с етикети "най-малко", "по-малко" и "по подразбиране". За всеки един от тези режими трябва да зададете стойност, т.е. общо три стойности, от 0 до 50, в низходящ ред, разделени със запетая, без интервал между отделните стойности. Пример: ```MOBI_HORIZONTAL_MARGINS=30,20,10```
* PDF_TOP_MARGIN позволява да настроите размера на вертикалния отстъп при четене на книги във формат PDF. Може да зададете стойност от 0 до 20. Пример: ```PDF_TOP_MARGIN=0```
* MOBI_HORIZONTAL_MARGINS позволява да настроите размера на хоризонталния отстъп при четене на книги във формат PDF. Може да зададете стойност от 0 до 20. Пример: ```PDF_HORIZONTAL_MARGINS=0```

Лиценз
======

Читанка за Kindle е безплатен и свободен софтуер. Разпространява се под лиценза GNU General Public License, версия 3. Пълният текст на лиценза може да видите във файла [LICENSE](https://github.com/kaloyan-raev/kindle-nt-l10n-bg/blob/master/LICENSE).
